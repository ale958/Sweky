<h2 class="page-header">Analisi Statica</h2>
<h3>Definizione
</h3>
<p>
Un software di buona qualità deve possedere tutte le caratteristiche previste e per determinare ciò deve essere verificato il possesso di determinate proprietà di costruzione, d'uso e di funzionamento.
I costrutti(del linguaggio scelto) da utilizzare per adempiere a tali proprità vanno scelti in base al loro impatto in relazione al costo di verifica.
<br/>
<b><i>La verifica solo retrospettiva (a valle dello
sviluppo) è inutile.</i></b>
<br/>
Poiché il costo di rilevazione e correzione di un errore cresce con il grado di sviluppo del prodotto, posticipare la verifica porta al raggiungimento della correttezza <i>by correction</i>, cosa inadeguata, mentre far accompagnare la produzione dalla verifica è un approccio costruttivo che porta alla correttezza della soluzione <i>by construction</i>.

</p>
<h4>Premesse all'analisi statica</h4>
<p>
Un aspetto da verificare nell'analisi statica è la presenza di <b>comportamenti predicibili</b> nel codice sorgente, che deve dunque evitare di avere ambiguità.
Per ottenere ciò una stessa funzione non deve portare a risultati diversi a partire da invocazioni similari, l'andamento del programma non deve dipendere dall'ordine di elaborazione(attenzione ai thread) e 
la modalità del passaggio dei parametri deve essere coerente con il comportamento atteso.
</p>

<p>
La verificabilità di un programma dipende anche da scelte di strutturazione del codice,
tenendo a mente che più grande è la dimensione del contesto(<i>scope e visibilità</i>) minore è la sua verificabilità, mentre la definzione di una buona architettura facilita la verifica.
<br/>
Per ottenere tale risultato è bene separare l'interfaccia dall'implementazione, massimizzare l'incapsulazione che aiuta a restringere lo scope e usare tipi specializzati per i dati tramite composizioni e specializzazioni.
L'architettura creata va dunque seguita con attenzione durante la codifica.
</p>
<p>
La dimostrazione della completezza e dell'economicità della soluzione viene supportata dal tracciamento,
che deve essere altamente automatizzato e viene creato durante lo sviluppo(ramo discendente del modello a V)
e serve poi durante ogni passaggio della verifica(ramo ascendente del modello a V).<br/>

Per facilitare il tracciamento un buon stile di programmazione è assegnare a singoli moduli dei requisiti elementari poiché maggiore è l'astrazione 
di un costrutto maggiore è la difficoltà di associarlo ad un requisito.
</p>

<h3>Inspection & Walkthrough</h3>
<p>
Si tratta di metodi pratici di analisi statica basati su lettura della documentazione del prodotto la cui 
<a class="glossar" title="Efficacia" id="Efficacia" tabindex="0" role="button" data-toggle="popover"  data-trigger="focus" data-content="Da mobile clicca di nuovo" onmouseover="getText('Efficacia')" onclick="miao()">efficacia</a>
dipende dall'esperienza dei verificatori nell'organizzare le <a class="glossar" title="Attività" id="Attività" tabindex="0" role="button" data-toggle="popover"  data-trigger="focus" data-content="Da mobile clicca di nuovo" onmouseover="getText('Attività')" onclick="miao()">attività</a> di verifica e nel documentarle con i risultati ottenuti.
<br/>

<br/>

<b>Walkthrough</b> mira a rivelare la presenza di difetti tramite una lettura critica a largo spettro e senza assunzioni di alcun genere.
Viene eseguita da ispettori e sviluppatori che nel caso del codice lo percorrono simulandone possibili esecuzioni.
<br/>
Prima di eseguire la lettura il Walkthrough va pianificato e inseguito alla lettura va discusso quanto individuato per correggere i difetti, documentando le attività svolte.

<br/>
<br/>

<b>Inspection</b> mira a rivelare la presenza di difetti tramite una lettura mirata del prodotto da parte di verificatori distinti dai programmatori secondo una strategia che si focalizza sui punti ritenuti critici.
<br/>
A seguito della pianificazione, prima di procedere con la lettura, viene definita una lista di controllo sulla quale porre attenzione.
Tale lista può derivare da conoscenze pregresse ottenute tramite walkthrough, motivo per cui i due metodi sono relativamente complementari.

<br/>
<br/>

Le due metodologie sono entrambe dei controlli di tipo desk check, documentati formalmente e che coinvolgono programmatori e verificatori.
Di contro, walkthrough richiede maggiore attenzione e un lavoro collaborativo, mentre inspection risulta più rapido ma si basa su errori presupposti e dunque può rilevare solo alcuni errori.
</p>
<h3>Tipi di analisi statica</h3>
<p>
L'analisi statica costruisce modelli astratti del SW in esame in cui ogni modello rappresenta un programma 
come un grafo diretto e ne studia i possibili cammini mettendo etichette agli archi che descrivono proprietà sintattiche o semantiche dell'istruzione corrispondente.
Ciascun flusso di controllo(thread) viene rappresentato separatamente assumendo che non interferisca con altri.
<br/>

Ci sono molti tipi di analisi statica:
<br/>
<br/>

<b>1. Analisi di flusso di controllo</b><br/>
Si accerta che il codice sia ben strutturato ed esegua nella sequenza specificata individuando eventuali punti di codice non raggiungibili o che portano a non terminazione.
<br/><br/>

<b>2. Analisi di flusso dei dati</b><br/>
Si accerta che non esistano cammini d'esecusione associati a variabili prive di valore rilevando possibili anomalie nella consistenza dei dati.
<br/><br/>

<b>3. Analisi di flusso dell'informazione</b><br/>
Determina quali dipendenze tra ingressi e uscite sono presenti durante l'esecuzione di un'<a class="glossar" title="Unità" id="Unità" tabindex="0" role="button" data-toggle="popover"  data-trigger="focus" data-content="Da mobile clicca di nuovo" onmouseover="getText('Unità')" onclick="miao()">unità</a> di codice, accertandosi che siano corrispondenti a quelle previste dalla specifica.
<br/><br/>

<b>4. Esecuzione simbolica</b><br/>
Verifica proprietà del programma mediante
manipolazione algebrica del codice sorgente combinando le tre tecniche precedenti e effettuando sostituzioni inverse in cui gli output sono in funzione degli input.
<br/><br/>

<b>5. Verifica formale del codice</b><br/>
Fornisce le prove di correttezza del codice sorgente rispetto alla specifica dei requisiti eventualmente in modo parziale suppondendo determinate pre e post condizioni.
<br/><br/>

<b>6. Analisi di limite</b><br/>
Verifica che i dati non sforino i limiti imposti dalla precisione del loro tipo.
<br/><br/>

<b>7. Analisi uso dello stack</b><br/>
Determina la massima richiesta di stack relativa ad un'esecuzione del programma in relazione con
la dimensione dell’area di memoria
assegnata al processo, assicurandosi che non ci sia collisione tra <i>stack</i> e <i>heap</i>.
<br/><br/>

<b>8. Analisi temporale</b><br/>
Analizza le dipendenze temporali richieste da diverse parti del programma.

<br/><br/>

<b>9. Analisi d'interferenza</b><br/>
Assicura l'assenza di side-effect da parte di parti separate del sistema.
<br/><br/>

<b>10. Analisi del codice oggetto</b><br/>
Assicura che il codice oggetto sia una corretta traduzione del codice sorgente corrispondente e che non siano stati introdotti errori dal compilatore.
</p>
<br/><br/>


<script>
					$(function(){
						$("[data-toggle=popover]").popover();
					});
</script>
